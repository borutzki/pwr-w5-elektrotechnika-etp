# Materiały ze studiów ETK ETP - Kacper Borucki
## Wstępniak
Niniejsze repozytorium zawiera materiały ze studiów na kierunku Elektrotechnika na Wydziale Elektrycznym Politechniki Wrocławskiej. Autor repozytorium był na module i specjalności ETP - Elektrotechnika Przemysłowa - ale duża część materiałów pokrywa się z innymi modułami / specjalnościami.   

W repozytorium znajdziesz szereg sprawozdań z różnych laboratoriów, rozwiązania zadań na różne ćwiczenia, a także notatki oraz opracowania na poszczególne wykłady. Niektórych oczywiście będzie brakować - ukończenie studiów z oceną 5.5 nie wiązało się z chodzeniem na wszystkie wykłady.   

Dziękuję wszystkim osobom, z którymi miałem przyjemność współpracować podczas tych studiów. Dzięki Wam to repozytorium urosło do tak dużych rozmiarów.   

Niemniej jednak, starałem się pominąć wszystkie materiały cudzego autorstwa. W razie, gdybym coś przeoczył - proszę o kontakt. 

## Autor
Autorem niniejszego repozytorium i materiałów w nim jestem ja, Kacper Borucki. 

## Plan studiów
Studia zacząłem w październiku 2017 w trybie zaocznym. Po pierwszym roku przeskoczyłem na tryb stacjonarny. Na studiach inżynierskich realizowałem zatem program studiów dla studentów zaczynających po roku 2017:  
https://weny.pwr.edu.pl/studenci/programy-studiow/programy-ksztalcenia-od-01102017

Studia magisterskie zacząłem w roku 2020, czyli obowiązywał mnie na nich plan dla studentów zaczynających drugi stopień po 2019 roku:  
https://weny.pwr.edu.pl/studenci/programy-studiow/programy-studiow-od-01102019/studia-stacjonarne

## Informacje techniczne
W repozytorium znajdziecie foldery od `semestr_01` do `semestr_10`, obejmujące obydwa stopnie studiów. Każdy folder zawiera podfoldery dla poszczególnych przedmiotów realizowanych w tamtym okresie. Na ogół starałem się trzymać konwencję zgodną z planem studiów, ale zawirowania przy przeniesieniu ze studiów zaocznych na stacjonarne wprowadzają tu nieznaczne zawirowania.

W podfolderach wprowadziłem podział na laboratoria, wykłady i materiały ogólne. 

Materiały zamieszczam w wielu różnych formach, m.in.:
- Archiwa `.zip` lub `.7z`
- Dokumenty `.pdf`, `.docx`, `.xlsx`
- Skany w formacie `.pdf`, `.jpg` lub `.png`
- Pliki programu OneNote ujęte w archiwa `.zip` lub `.7z`, czasem w formacie `.one`
- Pliki programów Matlab, Simulink, AutoCAD i inne
- Eksporty z programu Notion
- Kilka pomniejszych

Spośród powyższych formatów, kilka wymaga nieco szerszego opisania. 

### Archiwa `.zip` lub `.7z`
Maksymalny rozmiar plików obsługiwanych przez GitHub to 100 MB, dlatego większe pliki musiałem albo skompresować, albo skompresować i podzielić. Wszystkie pliki kompresowałem za pomocą darmowego programu 7-Zip.

Pliki `.zip` powinien obsłużyć każdy program do archiwizacji danych, jak Winrar, 7-Zip czy WinZip (również na innych platformach niż Windows). Pliki `.7z` są skompresowane lepiej, ale prawdopodobnie wymagają użycia programu `7-Zip` do rozpakowania.

W repozytorium można znaleźć też pliki z rozszerzeniami typu `.001`. `.002` itd. Te pliki to podzielone archiwa. Żeby je rozpakować, należy najpierw pobrać wszystkie części takiego archiwum do jednego folderu, a następnie rozpakować pierwszy z nich programem typu 7-Zip. 

### Pliki programu OneNote
Dużą część notatek na studiach robiłem za pomocą programu OneNote, dlatego pliki te są często duże (spakowane w archiwa) i stanowią sporą część mojego repozytorium. Pliki `.one` można zaimportować do programu OneNote i cieszyć się wszystkimi moimi notatkami odręcznymi lub tekstowymi dla poszczególnych przedmiotów. 

Program OneNote można pobrać za darmo w ramach uczelnianej subskrypcji Microsoft Office. Jest całkiem przydatny jako cyfrowy notes. 

### Eksporty z programu Notion
W późniejszym etapie studiów korzystałem z programu Notion. Pliki wyeksportowane z tego programu to dane `HTML`. Umieściłem je w archiwach `.zip`. Po wypakowaniu wystarczy odpalić pierwszy plik `.html` widoczny w wypakowanym folderze. Powinien się uruchomić w przeglądarce i działać jak każda strona internetowa. 

## Pobieranie plików
Całe repozytorium można sklonować, instalując darmowe oprogramowanie `git` i korzystając z komendy `git clone` (informacje jak to dokładnie zrobić, można znaleźć w internecie). W ten sposób pobrana zostanie najnowsza wersja repozytorium na dysku. **Uwaga: repozytorium waży kilka-kilkanaście GB, przygotuj sobie miejsce na dysku!**

Alternatywnie, poszczególne pliki można pobierać bezpośrednio ze stronki GitHub repozytorium, przeklikując się przez foldery. 

# Dodatkowe źródła
## Opracowanie zagadnień na magisterski egzamin dyplomowy:  
https://github.com/borutzki/pwr-etp-opracowanie-na-obrone

## Mój prywatny blog:   
https://borutzki.wordpress.com/

## Mój LinkedIn:    
https://www.linkedin.com/in/kacper-b-278b55136/

## Kupienie mi kawy :) 
<a href="https://www.buymeacoffee.com/kborucki" target="_blank"><img src="https://cdn.buymeacoffee.com/buttons/v2/default-yellow.png" alt="Buy Me A Coffee" style="height: 60px !important;width: 217px !important;" ></a>
